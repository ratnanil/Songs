---
title: Dr Alpeflug
artist: Mani Matter
time: 4/4

---

{start_of_grid}
Am____|______|______|E7____|
______|______|______|Am____|
______|______|______|Dm____|
______|Am____|E7____|Am____|
{end_of_grid}

          [Am]
S'sy zwee Fründen im ne Sportflugzüg
               [E7]
En Alpeflug ga mache

Flügen ufe zu de Gipflen und
                    [Am]
Z'dürab de Gletscher nache

Hinde sitzt dr Passagier
                       [Dm]
Dä wo stüüret, dä sitzt vor
                    [Am]
Und es ratteret und brummet
      [E]      [Am]
Um sen ume dr Motor

Da rüeft dä, wo hinde sitzt:
Lue, ds Bänzin geit us, muesch lande!
Wie? Was seisch? rüeft dr Pilot
Los, i ha di nid verstande
Wie? Was hesch gseit? rüeft dä hinde
Warum landisch nid sofort?
Red doch lüter, rüeft dä vorne
Bi däm Krach ghör i kes wort

I versta's nid, rüeft dä hinde
Warum machsch's nid? Bisch drgäge?
I versta's nid, rüeft dä vorne
Muesch mer's würklech lüter säge!
Wie? Was seisch? rüeft dise, lue
Dr Tank isch läär, du flügsch nümm wyt!
Los, bi däm Mordstonnerslärme
Rüeft dä vorne, ghör i nüt

Aber los doch, rüeft dä hinde
Gottfridstutz mir hei nid d'Weli
Tue nid ufgregt, rüeft dä vorne
Red doch lüter, gottverteli!
Los, rüeft dise, we mir jitz nid lande
Gheie mir i ds Tal!
Ghöre gäng no nüt, rüeft äine
Los begryf doch das emal!

So het im Motorelärme
Dr Pilot halt nid verstande
Dass ihm jitz ds Bänzin chönnt usga
Und dass är sofort sött lande
Da uf ds mal wird's plötzlech still
Nämlech wil ds Bänzin usgeit
Und jitz wo me's hätt verstande
Hei si beidi nüt meh gseit 


