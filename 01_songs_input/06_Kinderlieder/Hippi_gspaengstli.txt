{title: Ds Hippygspängstli}
{artist: Peter Reber}
{source: https://www.brauchtumschweiz.ch/volkslieder-mundart/ds-hippygspaengstli}




S'isch z'Nacht am zwölfi, dr Wind wäiht dure Schlossgang,
s'isch Geisterstund bim letschte Gloggeschlag.
Es chlyses Gschöpfli ime wysse Umhang
zybet muetig s Stägegländer ab.

Ir erste Kurve wird's scho langsam kritisch,
ir zwoite hets es grusig usegspickt.
Es schimpft u dänkt, ja, das isch wieder typisch,
dr Butler, dä Löu het's Gländer no geng nid gflickt.

Chorus:
Wär kennt scho d'Not vom chlyne Hippygspängstli
Es schilet und het Blüemli ufem Chleid.
Wär kennt scho sini Sörgeli und Ängschtli
däm Gspängstli wo geng alles abverheit. Mh... mh...

Grad z Trotz wot itz da Lientuech-Blüemli-Stumpe
chopfvora dür d'Tor vor Mademoiselle.
Im Schlüsselloch da hanget no dr Lumpe,
duregrutscht isch nurne ds Chnochegstell .

Doch das bringt ds Gspängstli erscht so rächt uf d'Socke
u uf dr Bettstatt brüelet's Mordio,
doch die im Bett wo's hätti wölle schocke,
het statt e Schock e Lachchrampf übercho.

https://youtu.be/dWG3KmDkja0
